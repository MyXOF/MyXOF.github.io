<!DOCTYPE html>
<html lang="en">
<link rel="shortcut icon" type="image/x-icon" href="/favicon.ico?"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.5.0 -->
<title>琵琶行 | MYXOF的博客</title>
<meta name="generator" content="Jekyll v3.8.5" />
<meta property="og:title" content="琵琶行" />
<meta property="og:locale" content="en_US" />
<meta name="description" content="白居易" />
<meta property="og:description" content="白居易" />
<link rel="canonical" href="http://localhost:4000/2019/06/ppx.html" />
<meta property="og:url" content="http://localhost:4000/2019/06/ppx.html" />
<meta property="og:site_name" content="MYXOF的博客" />
<meta property="og:type" content="article" />
<meta property="article:published_time" content="2019-06-21T00:00:00+08:00" />
<script type="application/ld+json">
{"description":"白居易","@type":"BlogPosting","url":"http://localhost:4000/2019/06/ppx.html","headline":"琵琶行","dateModified":"2020-06-26T19:24:31+08:00","datePublished":"2019-06-21T00:00:00+08:00","mainEntityOfPage":{"@type":"WebPage","@id":"http://localhost:4000/2019/06/ppx.html"},"@context":"http://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="MYXOF的博客" /></head>
<body><header class="site-header" role="banner">

    <div class="wrapper">

        <a class="site-title" href="/">MYXOF的博客</a>

        <nav class="site-nav">
      <span class="menu-icon">
        <svg viewBox="0 0 18 15" width="18px" height="15px">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </span>

            <div class="trigger">
                <!--
                    my_page.autogen is populated by the pagination logic for all pages
                                    that are automatically created by the gem. Check for non-existence to exclude pagination pages from site.pages iterators
                  -->

                
                
                
                
                <a class="page-link" href="/about/">关于</a>
                
                
                
                <a class="page-link" href="/amusement/">娱乐</a>
                
                
                
                <a class="page-link" href="/research/">研究</a>
                
                
                
                <a class="page-link" href="/skills/">技巧</a>
                
                
                
                <a class="page-link" href="/japanese/">日本語の勉強</a>
                
                
                
                <a class="page-link" href="/books/">书单</a>
                
                
                
                
                
                
                
                
                
                
                
                
            </div>
        </nav>

    </div>

</header>
<main class="page-content" aria-label="Content">
    <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">琵琶行</h1>
    <p class="post-meta">
      <time class="dt-published" datetime="2019-06-21T00:00:00+08:00" itemprop="datePublished">
        <!---->
        <!--Jun 21, 2019-->
        最后修改于 Jun 26, 2020 | 共计4字 | 转载请注明出处
      </time></p>
  </header>

  <div class="post-content e-content" itemprop="articleBody">
    <p>浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。</p>

<p>忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。</p>

<p>沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。</p>

<p>我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。</p>

  </div>

  <script src="https://unpkg.com/vanilla-back-to-top@7.2.0/dist/vanilla-back-to-top.min.js"></script>
  <script>addBackToTop({
    backgroundColor: '#fff',
    innerHTML: 'Back to Top',
    textColor: '#333'
  })</script>
  <style>
    #back-to-top {
      border: 1px solid #ccc;
      border-radius: 0;
      font-family: sans-serif;
      font-size: 14px;
      width: 100px;
      text-align: center;
      line-height: 30px;
      height: 30px;
    }
  </style><a class="u-url" href="/2019/06/ppx.html" hidden></a>
</article>

    </div>
</main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">MYXOF的博客</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">MYXOF的博客</li><li><a class="u-email" href="mailto:xuyithuss@126.com">xuyithuss@126.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/MyXOF"><svg class="svg-icon"><use xlink:href="/assets/minima-social-icons.svg#github"></use></svg> <span class="username">MyXOF</span></a></li></ul>
</div>

      <div class="footer-col footer-col-3">
        <p>Copyright © 2018 MYXOF. All Right Reserved.</p>
      </div>
    </div>

  </div>

</footer>
</body>

</html>
