<!DOCTYPE html>
<html lang="en">
<link rel="shortcut icon" type="image/x-icon" href="/favicon.ico?"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.5.0 -->
<title>逍遥游 | MYXOF的博客</title>
<meta name="generator" content="Jekyll v3.8.5" />
<meta property="og:title" content="逍遥游" />
<meta property="og:locale" content="en_US" />
<meta name="description" content="庄子" />
<meta property="og:description" content="庄子" />
<link rel="canonical" href="http://localhost:4000/2019/06/xyy.html" />
<meta property="og:url" content="http://localhost:4000/2019/06/xyy.html" />
<meta property="og:site_name" content="MYXOF的博客" />
<meta property="og:type" content="article" />
<meta property="article:published_time" content="2019-06-21T00:00:00+08:00" />
<script type="application/ld+json">
{"description":"庄子","@type":"BlogPosting","url":"http://localhost:4000/2019/06/xyy.html","headline":"逍遥游","dateModified":"2020-06-26T19:24:31+08:00","datePublished":"2019-06-21T00:00:00+08:00","mainEntityOfPage":{"@type":"WebPage","@id":"http://localhost:4000/2019/06/xyy.html"},"@context":"http://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="MYXOF的博客" /></head>
<body><header class="site-header" role="banner">

    <div class="wrapper">

        <a class="site-title" href="/">MYXOF的博客</a>

        <nav class="site-nav">
      <span class="menu-icon">
        <svg viewBox="0 0 18 15" width="18px" height="15px">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </span>

            <div class="trigger">
                <!--
                    my_page.autogen is populated by the pagination logic for all pages
                                    that are automatically created by the gem. Check for non-existence to exclude pagination pages from site.pages iterators
                  -->

                
                
                
                
                <a class="page-link" href="/about/">关于</a>
                
                
                
                <a class="page-link" href="/amusement/">娱乐</a>
                
                
                
                <a class="page-link" href="/research/">研究</a>
                
                
                
                <a class="page-link" href="/skills/">技巧</a>
                
                
                
                <a class="page-link" href="/japanese/">日本語の勉強</a>
                
                
                
                <a class="page-link" href="/books/">书单</a>
                
                
                
                
                
                
                
                
                
                
                
                
            </div>
        </nav>

    </div>

</header>
<main class="page-content" aria-label="Content">
    <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">逍遥游</h1>
    <p class="post-meta">
      <time class="dt-published" datetime="2019-06-21T00:00:00+08:00" itemprop="datePublished">
        <!---->
        <!--Jun 21, 2019-->
        最后修改于 Jun 26, 2020 | 共计3字 | 转载请注明出处
      </time></p>
  </header>

  <div class="post-content e-content" itemprop="articleBody">
    <p>北冥有鱼，其名为鲲。鲲之大，不知其几千里也；化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟，置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天，而莫之夭阏者，而后乃今将图南。蜩与学鸠笑之曰：“我决起而飞，抢榆枋而止，时则不至，而控于地而已矣，奚以之九万里而南为？”适莽苍者，三餐而反，腹犹果然；适百里者，宿舂粮；适千里者，三月聚粮。之二虫又何知！</p>

<p>小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋，此大年也。而彭祖乃今以久特闻，众人匹之，不亦悲乎！汤之问棘也是已。穷发之北，有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若泰山，翼若垂天之云，抟扶摇羊角而上者九万里，绝云气，负青天，然后图南，且适南冥也。斥鴳笑之曰：“彼且奚适也？我腾跃而上，不过数仞而下，翱翔蓬蒿之间，此亦飞之至也。而彼且奚适也？”此小大之辩也。</p>

<p>故夫知效一官，行比一乡，德合一君，而征一国者，其自视也，亦若此矣。而宋荣子犹然笑之。且举世誉之而不加劝，举世非之而不加沮，定乎内外之分，辩乎荣辱之境，斯已矣。彼其于世，未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉？故曰：至人无己，神人无功，圣人无名。</p>


  </div>

  <script src="https://unpkg.com/vanilla-back-to-top@7.2.0/dist/vanilla-back-to-top.min.js"></script>
  <script>addBackToTop({
    backgroundColor: '#fff',
    innerHTML: 'Back to Top',
    textColor: '#333'
  })</script>
  <style>
    #back-to-top {
      border: 1px solid #ccc;
      border-radius: 0;
      font-family: sans-serif;
      font-size: 14px;
      width: 100px;
      text-align: center;
      line-height: 30px;
      height: 30px;
    }
  </style><a class="u-url" href="/2019/06/xyy.html" hidden></a>
</article>

    </div>
</main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">MYXOF的博客</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">MYXOF的博客</li><li><a class="u-email" href="mailto:xuyithuss@126.com">xuyithuss@126.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/MyXOF"><svg class="svg-icon"><use xlink:href="/assets/minima-social-icons.svg#github"></use></svg> <span class="username">MyXOF</span></a></li></ul>
</div>

      <div class="footer-col footer-col-3">
        <p>Copyright © 2018 MYXOF. All Right Reserved.</p>
      </div>
    </div>

  </div>

</footer>
</body>

</html>
