<!DOCTYPE html>
<html lang="en">
<link rel="shortcut icon" type="image/x-icon" href="/favicon.ico?"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.5.0 -->
<title>出师表 | MYXOF的博客</title>
<meta name="generator" content="Jekyll v3.8.5" />
<meta property="og:title" content="出师表" />
<meta property="og:locale" content="en_US" />
<meta name="description" content="诸葛亮" />
<meta property="og:description" content="诸葛亮" />
<link rel="canonical" href="http://localhost:4000/2019/06/csb.html" />
<meta property="og:url" content="http://localhost:4000/2019/06/csb.html" />
<meta property="og:site_name" content="MYXOF的博客" />
<meta property="og:type" content="article" />
<meta property="article:published_time" content="2019-06-21T00:00:00+08:00" />
<script type="application/ld+json">
{"description":"诸葛亮","@type":"BlogPosting","url":"http://localhost:4000/2019/06/csb.html","headline":"出师表","dateModified":"2020-06-26T19:24:31+08:00","datePublished":"2019-06-21T00:00:00+08:00","mainEntityOfPage":{"@type":"WebPage","@id":"http://localhost:4000/2019/06/csb.html"},"@context":"http://schema.org"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="MYXOF的博客" /></head>
<body><header class="site-header" role="banner">

    <div class="wrapper">

        <a class="site-title" href="/">MYXOF的博客</a>

        <nav class="site-nav">
      <span class="menu-icon">
        <svg viewBox="0 0 18 15" width="18px" height="15px">
          <path fill="#424242" d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.031C17.335,0,18,0.665,18,1.484L18,1.484z"/>
          <path fill="#424242" d="M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0c0-0.82,0.665-1.484,1.484-1.484 h15.031C17.335,6.031,18,6.696,18,7.516L18,7.516z"/>
          <path fill="#424242" d="M18,13.516C18,14.335,17.335,15,16.516,15H1.484C0.665,15,0,14.335,0,13.516l0,0 c0-0.82,0.665-1.484,1.484-1.484h15.031C17.335,12.031,18,12.696,18,13.516L18,13.516z"/>
        </svg>
      </span>

            <div class="trigger">
                <!--
                    my_page.autogen is populated by the pagination logic for all pages
                                    that are automatically created by the gem. Check for non-existence to exclude pagination pages from site.pages iterators
                  -->

                
                
                
                
                <a class="page-link" href="/about/">关于</a>
                
                
                
                <a class="page-link" href="/amusement/">娱乐</a>
                
                
                
                <a class="page-link" href="/research/">研究</a>
                
                
                
                <a class="page-link" href="/skills/">技巧</a>
                
                
                
                <a class="page-link" href="/japanese/">日本語の勉強</a>
                
                
                
                <a class="page-link" href="/books/">书单</a>
                
                
                
                
                
                
                
                
                
                
                
                
            </div>
        </nav>

    </div>

</header>
<main class="page-content" aria-label="Content">
    <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">出师表</h1>
    <p class="post-meta">
      <time class="dt-published" datetime="2019-06-21T00:00:00+08:00" itemprop="datePublished">
        <!---->
        <!--Jun 21, 2019-->
        最后修改于 Jun 26, 2020 | 共计9字 | 转载请注明出处
      </time></p>
  </header>

  <div class="post-content e-content" itemprop="articleBody">
    <p>先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。</p>

<p>宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。</p>

<p>侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。</p>

<p>将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。</p>

<p>亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。</p>

<p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。</p>

<p>先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。</p>

<p>愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏，臣不胜受恩感激。</p>

<p>今当远离，临表涕零，不知所言。</p>

  </div>

  <script src="https://unpkg.com/vanilla-back-to-top@7.2.0/dist/vanilla-back-to-top.min.js"></script>
  <script>addBackToTop({
    backgroundColor: '#fff',
    innerHTML: 'Back to Top',
    textColor: '#333'
  })</script>
  <style>
    #back-to-top {
      border: 1px solid #ccc;
      border-radius: 0;
      font-family: sans-serif;
      font-size: 14px;
      width: 100px;
      text-align: center;
      line-height: 30px;
      height: 30px;
    }
  </style><a class="u-url" href="/2019/06/csb.html" hidden></a>
</article>

    </div>
</main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">MYXOF的博客</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">MYXOF的博客</li><li><a class="u-email" href="mailto:xuyithuss@126.com">xuyithuss@126.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/MyXOF"><svg class="svg-icon"><use xlink:href="/assets/minima-social-icons.svg#github"></use></svg> <span class="username">MyXOF</span></a></li></ul>
</div>

      <div class="footer-col footer-col-3">
        <p>Copyright © 2018 MYXOF. All Right Reserved.</p>
      </div>
    </div>

  </div>

</footer>
</body>

</html>
